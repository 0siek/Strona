<!DOCTYPE HTML>
<html lang="pl">
<head>
	<meta charset="utf-8" />
	<title>Poznaj Linuxa :)</title>
	<meta name="description" content="Serwis poświęcony systemowi Linux. Naucz się wszystkiego, co chcesz wiedzieć o Linuxie!" />
	<meta name="keywords" content="linux, kurs, nauka, poznaj, co to jest linux, ubuntu, debian, mint, fedora, wybierz dystrybucję, instalacja linux, polecenia, terminal, bash" />
	<meta http-equiv="X-UA-Compatible" content="IE=edge,chrome=1" />
	
	<link rel="stylesheet" href="style.css" type="text/css" />
	<link href='http://fonts.googleapis.com/css?family=Lato:400,900&subset=latin,latin-ext' rel='stylesheet' type='text/css'>

</head>

<body>
	
	<div id="container">
	
		<div id="logo">
			Poznaj Linuxa :)
		</div>
		
		<div id="menu">
			<div class="option">Strona główna</div>
			<div class="option">Dystrybucje</div>
			<div class="option">Instalacja</div>
			<div class="option">Polecenia</div>
			<div class="option">Linus Torvalds</div>
			<div class="option">O projekcie</div>
			<div style="clear:both;"></div>
		</div>
		
		<div id="topbar">
			<div id="topbarL">
				<img src="linux.png" />
			</div>
			<div id="topbarR">
				<span class="bigtitle">O projekcie słów kilka</span>
				<div style="height: 15px;"></div>
				Kiedy mówisz: "Napisałem program, który wywalił Windows, ludzie gapią się na Ciebie głupkowato i mówią: Hej, ja dostałem to wraz z systemem, za darmo" - Linus Torvalds, twórca Linuxa :) Zapraszamy do zapoznania się z witryną, dzięki której dowiesz się co to jest Linux i wybierzesz dystrybucję dla siebie!
			</div>
			<div style="clear:both;"></div>
		</div>
		
		<div id="sidebar">
			<div class="optionL">Strona główna</div>
			<div class="optionL">Dystrybucje</div>
			<div class="optionL">Instalacja</div>
			<div class="optionL">Polecenia</div>
			<div class="optionL">Linus Torvalds</div>
			<div class="optionL">O projekcie</div>
		</div>
		
		<div id="content">
			<span class="bigtitle">Dlaczego Linux?</span>
			
			<div class="dottedline"></div>
			
			W Ionii magia jest wpleciona w ziemię. Lasy tętnią życiem, a cuda ze świata duchów dotykają drzew, przez co często mają one prawie tyle samo kolorów, co liście.
			Istnieje jednak ukryty las, czerpiący z innego rodzaju magii. Wewnątrz niego znajduje się roślina gromadząca w swoich kwiatach sny ludzkości.
			To Śniące Drzewo, które wyrosło z nasiona Bogini Wierzby, wznoszącej się niegdyś nad starożytnym zagajnikiem znanym jako Omikayalan. Kiedy Bogini Wierzba została w tragiczny sposób wycięta, nasiono zakorzeniło się w tym, co nazywamy Ogrodem Zapomnienia. Śniące Drzewo, pielęgnowane przez Zielonego Ojca, Iverna — zgodnie ze zwyczajem potomków Omikayalan — zakręcało się ku górze, szerząc magię pragnień ludzkości za każdym razem, gdy kwitły pełne marzeń sennych pąki.
			Lillia urodziła się, kiedy marzenie samego drzewa zostało schwytane w pączek, który spadł na ziemię, zanim mógł zakwitnąć — nic takiego nigdy wcześniej nie miało miejsca. Lillia wyrosła na niezręczną, dziwaczną sarenkę. Na jej głowie wciąż widniał kwiatowy pączek. Jedynym towarzystwem Lillii było jej matczyne drzewo oraz marzenia, które każdej nocy napływały do ogrodu.
			Lillia zajmowała się pączkami snów i dzięki nim poznała ludzkość. Oczarowana ludźmi i miejscami, które ujrzała, spędzała każdą wolną chwilę na doświadczaniu zawirowania emocji oraz pragnień, widocznych dla śmiertelników tylko wtedy, gdy ci zamknęli oczy.
			Lillia dbała o sny, więc opiekowała się również śniącymi. Traktowała każdego z nich jak nowego przyjaciela. Nie chciała niczego więcej, jak tylko pewnego dnia przywitać ludzi, którzy wyobrażali sobie takie cuda. Lillia tak bardzo tego chciała, że jej własne pragnienia w końcu zebrały się w pąku na drzewie.
			Ale kiedy w końcu poznała ludzi, nie przypominało jej to znajomego snu. To było raczej jak przebudzenie.
			Coś działo się w świecie poza lasem Lillii. Wojna pochłonęła pobliskie ziemie niczym ogień, a z czasem do ogrodu zaczęło docierać coraz mniej snów. Śniące Drzewo również zachorowało, a jego pień owiły pnącza, z których wydobywała się ciemność.
			Lillia dołożyła wszelkich starań, aby pielęgnować swoje matczyne drzewo i sny, które nadal znajdowały się w pąkach. Wkrótce jednak ogród stał się tak słaby, że wtargnęła do niego przemoc zewnętrznego świata. Pewnej nocy wojownicy weszli do lasu i gonili tajemniczą postać aż do Śniącego Drzewa. Przypadkowe zamachnięcie ostrza ścięło gałąź z pąkiem zawierającym niezrealizowane marzenie Lillii.
			Lillia spanikowała i uśpiła wszystkich napastników, zszokowana różnicą między śmiertelnikami widzianymi w snach a tymi, których spotkała.
			Oni wszyscy tak bardzo się bali — byli odarci z iskry i przypominali raczej plątaninę. Wyglądali jak obrzęki drzew…
			Gdy wojownicy spali, a Lillia płakała, z tajemniczej, ściganej przez pozostałych osoby wyłonił się sen. Powoli unosił się ku pęczkowi znajdującemu się na złamanej gałęzi, która leżała na ziemi.
			Lillia podniosła ją. Poczuła ten sen. Gdy szeptała do niego i go uspokajała, świecił coraz jaśniej — i ona też. Pąk na jej głowie rozwinął się, a magia zawirowała niczym pyłek kwiatowy. W tamtej chwili otworzyły się przed nią wszelkie możliwości i cuda. Lillia rozkwitła… do czasu, aż kichnięciem odstraszyła magię w kierunku lasu.
			Wojownicy budzili się jeden po drugim, nie mogąc sobie przypomnieć, co sprowadziło ich do lasu, ani co zrobili. Nikt nie zauważył nieśmiałej sarenki chowającej się za drzewem. Lillia patrzyła z ulgą na odchodzących ludzi i wciąż widziała w nich plątaninę. Wiedziała jednak, że pod tym wszystkim jest jeszcze iskra.
			I że jeśli ich sny nie trafią do drzewa, ona musi przyjść z drzewem do nich.
			Lillia podniosła swoją gałąź i opuściła ogród, wkraczając do świata ludzi — świata, który zawsze chciała poznać, choć ten przeraził ją teraz bardziej niż cokolwiek innego. Wcale nie przypominał jej tego, jak sobie go wyobrażała.
			Utrzymując się poza zasięgiem wzroku, Lillia pomaga teraz ludziom w narodzinach ich marzeń, czerpiąc je z przebłysków tego, kim mogą być, i tego, co może być uwięzione pod ich plątaniną. Pomagając ludziom realizować ich skryte sny, Lillia realizuje swoje własne marzenia, a pączek na jej głowie rozkwita, gdy jej serce wypełnia radość.
			Choć do Ionii po raz kolejny wkraczają ciemności, to jednak jest ona tylko maską, a pod nią kryje się znajoma iskierka nadziei. Tylko poprzez stawienie czoła światu i samej sobie Lillia może rozwiązać plątaninę, która oplata wszystko wokół.
			
			<br /><br />
			Za życia Yone postępował zgodnie ze ścisłym kodeksem honoru i obowiązku. Już w dzieciństwie miłość do rodziny i utrata ojca skłoniły go do przyjęcia roli opiekuna. Yone, w przeciwieństwie do zuchwałości i lekkomyślności swojego przyrodniego brata Yasuo, wykazywał się cierpliwością i dyscypliną.
			Mimo to bracia byli nierozłączni. Gdy Yone rozpoczął naukę w słynnej szkole miecza w pobliżu ich wioski, Yasuo poszedł w jego ślady.
			Podczas treningów Yone często musiał utrzymywać w ryzach impulsywność swojego brata. Jednak kiedy Yasuo odmówił nauk pod okiem samego Starszego Soumy, mistrza legendarnej techniki wiatru, Yone podarował mu nasionko klonu — symbol pokory — na znak wsparcia i zachęty.
			Yone był dumny ze swojego brata, ale miał wątpliwości co do osądu mądrego mistrza. Bał się impulsywnej natury Yasuo, przez którą ten mógłby okazać się słabym uczniem. Jednak Starszy Souma cieszył się szacunkiem i nie podejmował nierozważnych decyzji.
			Odkładając na bok swoje obawy, Yone kontynuował treningi z dwoma ostrzami. Jego sprawność szybko zyskała poważanie i podziw innych uczniów. Choć umiejętności Yone nie miały sobie równych, wykorzystanie techniki wiatru przez Yasuo sprawiło, że ich sesje sparingowe stały się nie lada widowiskiem dla tłumu. Przynosiły też niezmierną radość samym braciom.
			Niestety ta przyjemność nie trwała długo. Wojna dotarła do Ionii.
			Yone, wraz z wieloma innymi uczniami, wyruszył, by bronić się przed nadchodzącą armią Noxusu, podczas gdy Yasuo niechętnie został z tyłu z zadaniem ochrony swojego mistrza. Pewnej brzemiennej w skutki nocy ktoś znalazł zwłoki Starszego Soumy. Zabito go tą samą techniką wiatru, której sam nauczał.
			Po powrocie Yone zorientował się, że Yasuo uciekł.
			To wstrząsnęło nim do szpiku kości. Potwierdziły się jego obawy — Starszy Souma popełnił błąd.
			Wojownik winił samego siebie. Jeśli Yasuo rzeczywiście zamordował Soumę, Yone zawiódł, ponieważ nie wskazał bratu honorowej drogi. Jeśli Yasuo po prostu opuścił posterunek i pozwolił swojemu mistrzowi umrzeć, Yone zawiódł, ponieważ nie wpoił bratu dyscypliny. W każdym razie Yasuo zdołał już zabić kilku ludzi, którzy go ścigali. Zdaniem Yone ich krew splamiła ręce zarówno młodszego brata, jak i jego samego.
			W końcu wytropił Yasuo. W czasie, gdy ich miecze wreszcie się skrzyżowały, ostrza Yone nie miały sobie równych… ale ostatecznie pokonała go technika wiatru Yasuo.
			Śmierć nie była jednak końcem. Gdy Yone obudził się w wymiarze duchowym, złamał go ciężar porażki. Wybuchnął furią i zaczął wściekle walić pięściami w ziemię.
			Dudniący śmiech przeszył jego myśli. Odwrócił się i ujrzał potwornego, humanoidalnego ducha z krwistoczerwonym ostrzem. Była to potężna azakana — drapieżna istota, która od dawna prześladowała Yone zza granicy oddzielającej wymiary.
			Zanim wojownik zdążył się odezwać, azakana zaatakowała.
			W samą porę zdołał wyciągnąć duchowe echa swoich ostrzy, by zablokować atak. Po raz kolejny brał udział w starciu, w którym jego umiejętności władania mieczem były niezrównane, ale obezwładniła go magia.
			Padł ofiarą gniewu. Zapomniał o honorze i obowiązku. Pochłonięty złością wytrącił ostrze z ręki azakana, przecinając potwora wpół.
			Ostatnią rzeczą, którą usłyszał, zanim pochłonęła go ciemność, był ten sam dudniący śmiech, co wcześniej…
			Gdy się ocknął, przebywał z powrotem w wymiarze materialnym, choć to, co zobaczył, wydawało się zaledwie ponurym cieniem. Z trudem stanął na nogi. Jego umysł był przytłumiony przez wymiar duchowy, a w ręce trzymał krwistoczerwone ostrze. Twarz Yone skrywała się pod maską przypominającą azakana — nie mógł jej zdjąć, ale teraz własnymi oczami widział inne azakana. Nie były jeszcze prawdziwymi demonami. Żywiły się negatywnymi emocjami, aby w końcu objawić się i pochłonąć swoje ofiary. Yone odkrył, że poznając imię azakana, jest w stanie obrócić je w nieruchome maski uosobionych emocji.
			Mimo to wciąż nie wiedział, czy, lub kiedy, uśpiona azakana, którą nosił, obudzi się, by go pochłonąć. Za życia Yone nosił maskę opiekuna, brata i ucznia tak długo, że stały się one częścią niego. Ale teraz, w chwilach bezruchu, przysięga, że czuje, jak maska na jego twarzy się porusza. Nierozwiązany konflikt z Yasuo wydaje się być błahostką w porównaniu z tym nowym zagrożeniem.
			Yone poluje na te podstępne stworzenia, próbując zrozumieć, czym się stał. Każde kolejne poznane imię zbliża go do odkrycia prawdy o wciąż prześladującym go śmiechu.
			Nic innego nie ma dla niego znaczenia. Pozostała mu tylko pogoń za prawdą.
			
			<br /><br />			
			Gdy Yasuo był dzieckiem, często wierzył w to, co mówili o nim inni mieszkańcy wioski — przy odrobinie szczęścia twierdzili tylko, że jego egzystencja była błędną decyzją, a gdy mieli gorszy dzień, że chłopiec był pomyłką, której nie dało się wymazać.
			W tych szorstkich wypowiedziach kryło się jednak ziarnko prawdy. Jego matka była wdową wychowującą młodego syna, gdy mężczyzna, który miał zostać ojcem Yasuo, wdarł się do jej życia niczym jesienny wiatr. I zupełnie tak jak słotna jesień odchodzi, tak i on odszedł, zanim w Ionii nastała zima.
			Choć starszy przybrany brat Yasuo, Yone, był jego całkowitym przeciwieństwem — uprzejmym, rozważnym i sumiennym chłopcem — to bracia byli nierozłączni. Kiedy inne dzieci nękały Yasuo, Yone zawsze stawał w jego obronie. Jednak Yasuo nadrabiał braki w cierpliwości swoją determinacją. Kiedy Yone rozpoczął naukę w słynnej wioskowej szkole miecza, młody Yasuo ruszył w ślad za nim i w rzęsistym deszczu czekał, aż nauczyciele zlitują się i otworzą bramy.
			Wykazywał się naturalnym talentem, co bardzo rozzłościło jego rówieśników, gdyż został jedynym uczniem, który zwrócił uwagę Starszego Soumy, ostatniego mistrza legendarnej techniki wiatru. Starzec dostrzegł potencjał Yasuo i chciał wziąć młodzieńca pod swoje skrzydła, ale porywczy uczeń odmówił. Pozostał nieposkromiony niczym huragan. Yone błagał brata, by przestał być arogancki, i wręczył mu nasiono klonu, co w tej szkole było największą lekcją pokory. Następnego ranka Yasuo zdecydował się zostać uczniem Soumy i jego osobistym ochroniarzem.
			Gdy do szkoły doszły wieści o noxiańskiej inwazji, niektórych zainspirowała wielka obrona Placidium Navori. Wkrótce potem w wiosce zaczęło brakować jakichkolwiek osobników zdolnych do walki. Yasuo pragnął użyć miecza w boju, ale nawet gdy jego rówieśnicy i brat zostali wezwani do walki, jemu nakazano zostać i chronić członków starszyzny.
			Inwazja przerodziła się w wojnę. W końcu pewnej deszczowej nocy dźwięk noxiańskich bębnów dało się usłyszeć z sąsiedniej doliny. Yasuo porzucił wartę, wierząc, że uda mu się zmienić wynik walki.
			Na miejscu nie zastał jednak bitwy, a jedynie mogiły z setkami noxiańskich i ioniańskich ciał. Wydarzyło się tam coś okropnego i nienaturalnego — coś, czego jedno samotne ostrze nie mogłoby powstrzymać. Nawet ziemia wydawała się być tym spaczona.
			Ostudziło to zapał Yasuo. Następnego dnia powrócił do szkoły, gdzie natychmiast otoczyli go pozostali uczniowie dzierżący miecze. Starszy Souma nie żył, a Yasuo oskarżono nie tylko o porzucenie obowiązku, ale też o morderstwo. Uświadomił sobie, że jeśli szybko nie podejmie działania, prawdziwy zabójca pozostanie bezkarny. Wywalczył sobie zatem wolność, choć wiedział, iż jedynie potwierdzi tym swoją domniemaną winę.
			Od teraz Yasuo jako uciekinier w rozdartej wojną Ionii szukał wszelkich wskazówek, które doprowadziłyby go do zabójcy. Jego dawni sojusznicy ścigali go przez cały ten czas. Musiał więc ciągle walczyć, by przeżyć. Gotów był ponosić ten koszt do czasu, aż wytropił go człowiek, którego obawiał się najbardziej — jego rodzony brat, Yone.
			Związani honorem, zaczęli krążyć dookoła siebie. Kiedy ich miecze wreszcie się starły, ostrza Yone uległy magii wiatru Yasuo, a wyrzutek jednym szybkim cięciem powalił swojego brata.
			Yasuo błagał o przebaczenie, lecz Yone w ostatnich słowach wyznał, że Starszego Soumę zabiła technika wiatru, którą znać mógł tylko Yasuo. Potem ucichł, a jego duch opuścił ciało, zanim był w stanie udzielić jakiegokolwiek rozgrzeszenia.
			Straciwszy zarówno mistrza, jak i brata, zrozpaczony Yasuo wędrował po górach, zapijając ból wojny i straty. Był niczym miecz bez pochwy. Na górskich bezdrożach pośród śniegu napotkał Taliyah, młodą czarodziejkę kamieni z Shurimy, która uciekła przed noxiańską armią. Yasuo dostrzegł w niej niecodzienną uczennicę, a w sobie — jeszcze bardziej niecodziennego nauczyciela. Ćwiczył ją w sztuce magii żywiołów — wiatr kształtował skałę, czerpiąc wreszcie z nauk Starszego Soumy.
			Ich świat zmienił się diametralnie z powodu pogłosek o powstałym bogu-imperatorze z Shurimy. Choć ich drogi się rozeszły, Yasuo podarował Taliyah cenne nasiono klonu, które spełniło już swą rolę. Ona wróciła do rodzimych piasków pustyni, a on wyruszył do swojej wioski zdeterminowany, by naprawić swoje błędy i znaleźć prawdziwego zabójcę dawnego mistrza.
			W kamiennych murach budynku rady wyszło na jaw, że śmierć Starszego Soumy była wypadkiem spowodowanym przez noxiańskiego wygnańca — Riven. Zdarzenie to wzbudzało w niej ogromne wyrzuty sumienia. Pomimo tego Yasuo wciąż nie mógł udzielić sobie rozgrzeszenia za to, że porzucił swojego mistrza, ani, co gorsza, za to, że ten wybór doprowadził do śmierci Yone.
			Yasuo w końcu udał się na festiwal Duchowego Rozkwitu w Wehile, choć miał zaledwie niewielką nadzieję, że uzdrawiające rytuały uspokoją jego serce. To tam spotkał demonicznego potwora, który chciał go pożreć — azakana żywiącego się jego bólem i żalem.
			Jednak zamaskowana postać zainterweniowała, powalając potwora, a wojownik zdał sobie sprawę, że zna tego człowieka — to był Yone.
			Yasuo spodziewał się po swoim bracie chęci zemsty i czuł się zaskoczony, gdy ten pozwolił mu odejść jedynie z gorzkim błogosławieństwem.
			Nie mając niczego, co trzymałoby go w Pierwotnej Krainie, Yasuo wyruszył ku nowej przygodzie. Co prawda nie wie, dokąd poniesie go wiatr, lecz jest przekonany, że poczucie winy jest jedynym, co ciąży mu na sumieniu.
		</div>	
		
		<div id="footer">
			 &copy;2021 Riot Games Inc. Wszelkie prawa zastrzeżone. Riot Games, League of Legends i PvP.net są znakami towarowymi, znakami usługowymi i zarejestrowanymi znakami handlowymi Riot Games, Inc.
		</div>
	
	</div>
	
</body>
</html>